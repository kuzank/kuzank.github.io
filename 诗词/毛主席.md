# 毛主席


## 七绝·赠父诗
孩儿立志出乡关，学不成名誓不还。

埋骨何须桑梓地，人生无处不青山！


## 七古·自信人生
自信人生二百年， 会当水击三千里。


## 四言韵语·奋斗
与天奋斗，其乐无穷！

与地奋斗，其乐无穷！

与人奋斗，其乐无穷！


## 沁园春·长沙
独立寒秋，湘江北去，橘子洲头。

看万山红遍，层林尽染；漫江碧透，百舸争流。

鹰击长空，鱼翔浅底，万类霜天竞自由。

怅寥廓，问苍茫大地，谁主沉浮。

携来百侣曾游，忆往昔峥嵘岁月稠。

恰同学少年，风华正茂；书生意气，挥斥方遒。

指点江山，激扬文字，粪土当年万户侯。

曾记否，到中流击水，浪遏飞舟。

注释：沁园春：词牌名，由东汉的沁水公主园得名。


## 忆秦娥·娄山关
西风烈，长空雁叫霜晨月。

霜晨月，马蹄声碎，喇叭声咽。

雄关漫道真如铁，而今迈步从头越。

从头越，苍山如海，残阳如血。


## 七律·长征
红军不怕远征难，万水千山只等闲。

五岭逶迤腾细浪，乌蒙磅礴走泥丸。

金沙水拍云崖暖，大渡桥横铁索寒。

更喜岷山千里雪，三军过后尽开颜。


## 沁园春·雪
北国风光，千里冰封，万里雪飘。

望长城内外，惟馀莽莽；大河上下，顿失滔滔。

山舞银蛇，原驰蜡象，欲与天公试比高。

须晴日，看红妆素裹，分外妖娆。

江山如此多娇，引无数英雄竞折腰。

惜秦皇汉武，略输文采；唐宗宋祖，稍逊风骚。

一代天骄，成吉思汗，只识弯弓射大雕。

俱往矣，数风流人物，还看今朝。


## 五律·挽戴安澜将军
外侮需人御，将军赴采薇。

师堪机械化，勇夺虎罴归。

浴血东瓜守，逐倭棠古回。

沙场竟殒命，壮志也无违。


## 七律·人民解放军占领南京
钟山风雨起苍黄，百万雄师过大江。

虎踞龙盘今胜昔，天翻地覆慨而慷。

宜将胜勇追穷寇，不可沽名学霸王。

天若有情天亦老，人间正道是沧桑。


## 七律·和柳亚子先生
饮茶粤海未能忘，索句渝州叶正黄。

三十一年还旧国，落花时节读华章。

牢骚太盛防肠断，风物长宜放眼量。

莫道昆明池水浅，观鱼胜过富春江。

```text
感事呈毛主席一首 - 柳亚子

开天辟地君真健，说项依刘我大难。

夺席谈经非五鹿，无车弹铗怨冯驩。

头颅早悔平生贱，肝胆宁忘一寸丹！

安得南征驰捷报，分湖便是子陵滩。
```


## 浣溪沙·和柳亚子先生
一九五零年国庆观剧，柳亚子先生即席赋《浣溪沙》，因步其韵奉和。

长夜难明赤县天，百年魔怪舞翩跹，

人民五亿不团圆。一唱雄鸡天下白，

万方乐奏有于阗，诗人兴会更无前。

```text
柳亚子

火树银花不夜天，弟兄姐妹舞翩跹，

歌声唱彻月儿圆。不是一人能领导，

那容百族共骈阗，良宵盛会喜空前。
```


## 浪淘沙·北戴河
大雨落幽燕，白浪滔天，秦皇岛外打鱼船。

一片汪洋都不见，知向谁边？

往事越千年，魏武挥鞭，东临碣石有遗篇。

萧瑟秋风今又是，换了人间。


## 七律·读报
托洛斯基到远东，不和不战逞英雄。

列宁竟抛头颅后，叶督该拘大鹫峰。

敢向邻居试螳臂，只缘自己是狂峰。

人人尽说西方好，独惜神州出蠢虫。


## 七绝·为女民兵题照
飒爽英姿五尺枪，曙光初照演兵场。

中华儿女多奇志，不爱红装爱武装。


## 七绝·为李进同志题所摄庐山仙人洞照
暮色苍茫看劲松，乱云飞渡仍从容。

天生一个仙人洞，无限风光在险峰。


## 七律·和郭沫若同志
一从大地起风雷，便有精生白骨堆。

僧是愚氓犹可训，妖为鬼蜮必成灾。

金猴奋起千钧棒，玉宇澄清万里埃。

今日欢呼孙大圣，只缘妖雾又重来。

```text
看孙悟空三打白骨精 - 郭沫若

人妖颠倒是非淆，对敌慈悲对友刁。

咒念金箍闻万遍，精逃白骨累三遭。

千刀当剐唐僧肉，一拔何亏大圣毛。

教育及时堪赞赏，猪犹智慧胜愚曹。
```


## 卜算子·咏梅
读陆游咏梅词，反其意而用之。

风雨送春归，飞雪迎春到。

已是悬崖百丈冰，犹有花枝俏。

俏也不争春，只把春来报。

待到山花烂漫时，她在丛中笑。

```text
卜算子·咏梅 - 陆游

驿外断桥边，寂寞开无主。

已是黄昏独自愁，更著风和雨。

无意苦争春，一任群芳妒。

零落成泥辗作尘，只有香如故。
```


## 满江红·和郭沫若同志
小小寰球，有几个苍蝇碰壁。

嗡嗡叫，几声凄厉，几声抽泣。

蚂蚁缘槐夸大国，蚍蜉撼树谈何易。

正西风落叶下长安，飞鸣镝。

多少事，从来急；

天地转，光阴迫。

一万年太久，只争朝夕。

四海翻腾云水怒，五洲震荡风雷激。

要扫除一切害人虫，全无敌。

```text
郭沫若

沧海横流，方显出英雄本色。

人六亿，加强团结，坚持原则。

天垮下来擎得起，世披靡矣扶之直。

听雄鸡一唱遍寰中，东方白。

太阳出，冰山滴；

真金在，岂销铄？

有雄文四卷，为民立极。

桀犬吠尧堪笑止，泥牛入海无消息。

迎东风革命展红旗，乾坤赤。
```


## 水调歌头·重上井冈山
久有凌云志，重上井冈山。

千里来寻故地，旧貌变新颜。

到处莺歌燕舞，更有潺潺流水，高路入云端。

过了黄洋界，险处不须看。

风雷动，旌旗奋，是人寰。

三十八年过去，弹指一挥间。

可上九天揽月，可下五洋捉鳖，谈笑凯歌还。

世上无难事，只要肯登攀。


## 杂言诗·盛名之下
峣峣者易折，皎皎者易污，

阳春白雪，和者盖寡。

盛名之下，其实难副。


## 七律·读《封建论》呈郭老
劝君少骂秦始皇，焚坑事件要商量。

祖龙魂死业犹在，孔学名高实秕糠。

百代多行秦政治，十批不是好文章。

熟读唐人封建论，莫从子厚返文王。


## 诉衷情(赠周总理)
父母忠贞为国酬，何曾怕断头？

如今天下红遍，江山靠谁守？

业未就，身躯倦，鬓已秋；

你我之辈，忍将夙愿，付与东流？
